Loop вам помаже да створите и одржавате здраве навике, самим тим и да достигнете дугорочне циљеве. Детаљна статистика и графикони показују вам колико су се ваше навике временом побољшале. Апликација је отвореног кода и не садржи огласе.

<b>Једноставан, леп и модеран дизајн</b>
Loop има минималистички интерфејс који је једноставан за коришћење и прати смернице за материјални дизајн.

<b>Оцена навике</b>
Поред приказа тренутног низа, Loop поседује напредни алгоритам за израчунавање снаге ваших навика. Ваша навика са сваким понављањем постаје јача, а са сваким пропуштеним даном слабија. Неколико пропуштених дана након дугог низа, пак, неће у потпуности упропастити ваш резултат.

<b>Детаљни графикони и статистика</b>
Пратите свој напредак уз лепе и детаљне графиконе. Вратите се уназад да бисте видели целу историју навика.

<b>Флексибилни распоред</b>
Подржава како дневне навике, тако и оне са сложенијим понављањем (трипут недељно, једанпут сваке друге недеље, сваки други дан и сл.).

<b>Подсетници</b>
Направите појединачни подсетник за сваку навику у жељено доба дана. С лакоћом маркирајте, одложите или откажите навику директно из обавештења, без отварања апликације.

<b>У потпуности отвореног кода и без огласа</b>
Апликација не садржи никакве огласе, досадна обавештења или наметљиве дозволе; никада и неће. Изворни кôд је у целости доступан под лиценцом GPLv3.

<b>Оптимизовано за паметне сатове</b>
Навике можете маркирати, одложити или отказати директно помоћу Android Wear сата.
